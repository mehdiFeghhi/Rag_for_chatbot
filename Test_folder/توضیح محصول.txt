پارت اول )
با سلام
من مهدی فقهی هستم، دانشجوی کارشناسی ارشد هوش مصنوعی از دانشگاه علم و صنعت ایران و کارشناس هوش مصنوعی در شرکت توسعه انفورماتیک فردا. تخصص من در زمینه پردازش زبان طبیعی است و با توجه به دانش و تجربه‌ای که در این حوزه دارم، به تیم توسعه شرکت پیوسته‌ام.
با هدایت و مدیریت جناب دکتر آنالویی، وظیفه من بررسی و کمک به ارتقای کیفی محصولات شرکت، به ویژه محصول کمک‌یار است. هدف ما افزایش کارایی و دقت تیم توسعه‌دهنده و کاهش زمان تولید نرم‌افزار است.
در این ارائه، محصول Code Assist یا همان همیار تولیدکننده هوشمند را معرفی می‌کنم. در آبان سال ۱۴۰۱، تیم OpenAI از مدل قدرتمند Chat GPT 3.5 رونمایی کرد. این مدل علاوه بر تحول در وظایف معمول یک چت‌بات، قابلیت‌های بالقوه‌ای در زمینه برنامه‌نویسی دارد. حضور GPT و نتایج به دست آمده از این مدل زبانی بزرگ، محرک یک انقلاب بزرگ در اجتماع، صنعت و تکنولوژی خواهد بود که تحقق آن در عملیاتی و کاربردی کردن آن در زندگی روزمره ماست.
در شرکت توسعه انفورماتیک فردا، هدف ما استفاده از توانمندی‌های مدل‌های زبانی بزرگ در توسعه نرم‌افزارهای بانکی است. در گام نخست، با کمک همیار هوشمند، به دنبال تولید کدهای باکیفیت‌تر، بهینه‌تر و امن‌تر در کوتاه‌ترین زمان ممکن بودیم. با توجه به اهمیت حفظ محرمانگی کدها و اسناد درون شرکت، امکان استفاده از محصولات تجاری مانند GPT برای ما فراهم نبود. بنابراین، برای همگام شدن با این تحول، به دنبال توسعه و شخصی‌سازی مدل‌های خود بر بستر امن داخلی بودیم.
تاکید ما بر شخصی‌سازی مدل‌های زبانی بزرگ بر اساس اهداف و نیازهای شرکت، ما را به سمت توسعه محصولی مبتنی بر مدل زبانی بزرگ با کد منبع باز (Open Source) جهت تولید کد بر روی بسترهای داخلی شرکت با حداکثر قابلیت شخصی‌سازی سوق داد.
در این تحقیقات توسعه‌ای، با کمک سرپرستان درون شرکت و بررسی مداوم نتایج به‌دست‌آمده از مدل و بهبود و ارتقای آن‌ها، به یک استاندارد مناسب و کاربردی برای کارکرد مدل دست یافتیم و بر اساس آن، مدل نهایی را در تیم توسعه ( در کنار بنده آقایان رستمی و صادقی) به نرم افزاری کاربردی تبدیل کردیم که ضمن آنکه از قابلیت یک مدل زبانی بزرگ بهره می برد به کمک تعامل سازنده شکل گرفته در یک محیط گرافیکی که توانایی ارتباط برنامه نویس را افزایش می دهد منجر به یک تجربه فوق العاده در شخص مورد نظر شویم.